<html>

<head>
<meta http-equiv="content-type" content="text/html; charset=UTF-8">
<link rel="STYLESHEET" type="text/css" href="../pgadmin3.css">
<title>Rady odborníka</title>
</head>

<body>

<h3>Server nenaslouchá</h3>
<p>
Server nepřijímá spojení: připojovací knihovna hlásí
</p>
<p>
<b><tt class="command"><INFO></tt></b>
</p>
<p>
Pokud jste narazili na toto hlášení, zkontrolujte prosím, zda na serveru, který 
se snažíte kontaktovat, běží na příslušném portu PostgreSQL. Otestujte, jestli 
je funkční síťové spojení z vašeho klienta na server pomocí příkazu „ping“ nebo 
nějakého podobného nástroje. Je správně nastavená vaše síť / VPN / tunel SSH / 
firewall?
</p>
<p>
Z bezpečnostních důvodů PostgreSQL po nainstalování <b>nenaslouchá</b> na 
serveru na všech dostupných adresách. Abyste zajistili dostupnost serveru ze 
sítě, musíte nejprve povolit naslouchání na dalších IP adresách.
</p>
<p>
V PostgreSQL od verze 8.0 se toto určuje pomocí parametru „listen_addresses“ v 
souboru postgresql.conf. Tam můžete zadat seznam adres IP, na kterých by měl 
server naslouchat, nebo jednoduše použít hvězdičku „*“, aby naslouchal na všech 
dostupných adresách IP. Ve starších verzích (verze 7.3 nebo 7.4) je zapotřebí 
nastavit parametr „tcpip_socket“ na „true“.
</p>
<p>
K úpravě souboru postgresql.conf můžete použít editor nastavení, který je 
součástí pgAdmin III. Aby se nové nastavení projevilo, je nutné po provedení 
příslušných změn provést restart procesu serveru.
</p>
<p>
Pokud dostáváte toto hlášení i nadále, přestože jste nastavení po sobě dvakrát 
zkontrolovali, neznamená to ještě, že se jedná o chybu v PostgreSQL. 
Pravděpodobnější je problém v síťovém spojení (např. nastavení firewallu). 
Prověřte prosím důkladně i tato nastavení, než se rozhodnete nahlásit vývojářům 
chybu v PostgreSQL.
</p>

</body>

</html>
