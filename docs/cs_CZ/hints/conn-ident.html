<html>

<head>
<meta http-equiv="content-type" content="text/html; charset=UTF-8">
<link rel="STYLESHEET" type="text/css" href="../pgadmin3.css">
<title>Rady odborníka</title>
</head>

<body>

<h3>Autentizace metodou Ident selhala</h3>
<p>
Server není ochoten přijmout aktuálního uživatele: Server hlásí
</p>
<p>
<b><tt class="command"><INFO></tt></b>
</p>
<p>
Pokud se objeví toto hlášení, je v pg_hba.conf záznam pro kombinaci klienta / 
uživatele / databázi s nastaveným ověřování na „ident“. Některé distribuce, 
např. Debian, mají tuto možnost jako výchozí. Aby mohlo ověření typu ident 
proběhnout v pořádku, jsou zapotřebí doplňující nastavení. Podrobnosti najdete 
v nápovědě k PostgreSQL. Pro začátečníky může být vhodnější použít jiný typ 
ověřování. Dobrou volbou jsou hesla šifrovaná pomocí MD5. V pg_hba.conf 
je můžete nastavit nějak takto:
</p>
<p>
<b><tt class="command">host all all 192.168.0.0/24 md5</tt></b>
</p>
<p>
Tento příklad uděluje na základě hesla šifrovaného pomocí MD5 přístup ke všem 
databázím pro všechny uživatele v privátní síti 192.168.0.0/24.
</p>
<p>
K úpravě souboru pg_hba.conf můžete použít editor nastavení, který je součástí 
pgAdmin III. Po provedení změn v pb_hba.conf je potřeba přimět server, aby nové 
nastavení načetl. Buď pomocí pg_ctl nebo restartováním procesu serveru.
</p>

</body>

</html>
